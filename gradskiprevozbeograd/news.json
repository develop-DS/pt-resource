[
    {
        "date": "",
        "title": "Najava novog tarifnog sistema u okviru javnog prevoza putnika u Beogradu (2023)",
        "sections": [
            {
                "text": "ℹ️"
            },
            {
                "text": "Ažurirano: 10.04.2023. / 16:50h"
            },
            {
                "text": "Od Maja 2023. planirana je izmena tarifnog sistema u okviru javnog prevoza putnika u Beogradu. Gradonačelnik Beograda Aleksandar Šapić najavio je raskid ugovora sa postojećim privatnim partnerom (KentKart) i uspostavljanje nove tarifne politike za javni prevoz putnika u Beogradu."
            },
            {
                "text": "Napomena: Izmena tarifnog sistema ne obuhvata minibus linije (A1, E) gde ostaju iste cene karata, koje se mogu kupiti isključivo u vozilu kod vozača."
            },
            {
                "text": "Ključne izmene"
            },
            {
                "text": "• Menja se zonski sistem, odnosno ukidaju se Zone 3 i 4, a uspostavljaju se samo Zone 1 i 2.\n• Cena postojeće vremenske karte od 90 min. se smanjuje sa 89 din. na 50 din. samo za Zonu 1 ili samo za Zonu 2, odnosno za obe zone, Zonu 1 i Zonu 2 cena pojedinačne vremenske karte od 90 min. biće 100 din. *4\n• Uspostavlja se dnevna karta (1 dan) koja važi samo u Zoni 1 ili samo u Zoni 2 po ceni od 120 din. *1 , odnosno za obe zone, Zonu 1 i Zonu 2 po ceni od 150 din. *5\n• Uspostavlja se karta za 7 dana koja važi samo u Zoni 1 ili samo u Zoni 2 po ceni od 800 din. *6 , odnosno za obe zone, Zonu 1 i Zonu 2 po ceni od 1.000 din., dok se postojeće karte za 3 dana i 5 dana ukidaju.\n• Uspostaljva se jedinstvena cena mesečne karte, samo za Zonu 1 ili samo za Zonu 2 u iznosu od 2.500 din., odnosno za obe zone, Zonu 1 i Zonu 2 u iznosu od 3.500 din.\n• Uspostavljaju se godišnje karte, samo za Zonu 1 ili samo za Zonu 2 u iznosu od 25.000 din., odnosno za obe zone, Zonu 1 i Zonu 2 u iznosu od 35.000 din.\n• Plaćanje karata biće omogućeno slanjem SMS poruke, putem aplikacije za mobilni telefon, na prodajnim mestima “JP za naplatu karata”. Ukida se prodaja karata na trafikama (kioscima štampe) *2 , kod vozača u vozilu, na prodajnim mestima dosadašnjeg distributera karata (“BusPlus”, “KentKart”).\n• Ukida se naplata prevoza za učenike srednjih škola do navršenih 19 godina života, odnosno ova kategorija putnika ima pravo na besplatan prevoz.\n• Ukida se kupovina godišnje karte za lica starija od 65 godina, odnosno ova kategorija putnika ima pravo na besplatan prevoz.\n• Uspostavlja se jedinstvena cena mesečne karte za sve povlašćene kategorije putnika u iznosu od 1.000 din. i  ova karta važi za obe zone (Zona 1 i Zona 2).\n• Povlašćene kategorije putnika koje su imale pravo na besplatan prevoz zadržavaju pravo na besplatan prevoz.\n• Kontrolu karata sprovodiće komunalna policija (Beli), koja putnika zatečenog bez karte, kao službeno lice, može legitimisati i uručiti nalog za plaćanje kazne, odnosno naloga za plaćanje posebne karte (kazne), sa definisanim rokom za uplatu. Putnik kome je uručen nalog za naplatu posebne karte (kazne), može nastaviti vožnju. Prilikom kontrole karata nema zaustavljanja vozila javnog prevoza i zadržavanja ostalih putnika.\n• Ukidaju se validatori u vozilima javnog prevoza, odnosno nema obaveze da putnik očita svoju kartu.\n• Dozvoljen je ulazak putnika na sva vrata.\n• Najavljen je potpuno besplatan prevoz na noćnim linijama (N). *3"
            }
        ]
    },
    {
        "date": "",
        "title": "Izmene na linijama: 708, 709 zbog radova u ulici Isidore Stojanović (od 03.04.2023)",
        "sections": [
            {
                "text": "Izmena aktivna do: 22.04.2023."
            },
            {
                "text": "Zbog radova na asfaltiranju i uređenju ulice Isidora Stojanovića koje će izvoditi PP „Baumeister“ d.o.o, doćiće do potpunog zatvaranja kolovoza u ulici Isidora Stojanovića na delu od ulice Milke Lukić do ulice Koste Brankovića u periodu od ponedeljka 03.04.2023. do 22.04.2023. menja se režim rada linija JGP-a, na sledeći način:"
            },
            {
                "text": "• Vozila sa linija: 708, 709 u oba smera će saobraćati: Put za Plave horizonte – Milke Lukić – Nikolaja Saltikova – Koste Brankovića – Isidora Stojanovića i dalje redovnom trasom"
            },
            {
                "text": "Privremeno se ukidaju stajališta: „Milana Nedeljkovića“, „Koste Cukića“ i „Koste Alkovića“ u oba smera za linije 708, 709."
            },
            {
                "text": "Privremeno se uspostavljaju stajališta:"
            },
            {
                "text": "u smeru ka Zemun polju:"
            },
            {
                "text": "• „Milana Nedeljkovića 1“ – u ulici Nikolaja Saltikova, oko 20 metara ispred zone raskrsnice sa ulicom Milana Nedeljkovića\n• „Koste Cukića 1“ – u ulici Nikolaja Saltikova, oko 30 metara posle pešačkog prelaza u zoni raskrsnice sa ulicom Koste Cukića\n• „Koste Alkovića 1“ – u ulici Nikolaja Saltikova, oko 40 metara posle pešačkog prelaza u zoni raskrsnice sa ulicom Koste Alkovića"
            },
            {
                "text": "u smeru ka Zemunu:"
            },
            {
                "text": "• „Koste Brankovića 1“ – u ulici Koste Brankovića, oko 12 metara ispred pešačkog prelaza u zoni raskrsnice sa ulicom Nikolaja Saltikova\n• „Koste Alkovića 1“ – u ulici Nikolaja Saltikova, oko 40 metara posle zone raskrsnice sa ulicom Koste Alkovića\n• „Koste Cukića 1“ – u ulici Nikolaja Saltikova, oko 30 metara posle zone raskrsnice sa ulicom Koste Cukića\n• „Milana Nedeljkovića 1“ – u ulici Nikolaja Saltikova, oko 20 metara ispred pešačkog prelaza u zoni raskrsnice sa ulicom Milana Nedeljkovića"
            },
            {
                "text": "Na izmenjenom delu trase, vozila će koristiti postojeća stajališta linija JGP-a."
            }
        ]
    },
    {
        "date": "",
        "title": "Izmene na linijama: 94, 95 zbog radova u ulici Antifašističke borbe (od 06.03.2023)",
        "sections": [
            {
                "text": "Izmena aktivna do: 20.04.2023."
            },
            {
                "text": "Zbog izvođenja radova na rekonstrukciji distributivnog toplovoda u ulici Antifašističke borbe, u desnoj kolovoznoj traci, na delu od raskrsnice sa ulicom Jurija Gagarina do raskrsnice sa Bulevarom Milutina Milankovića, koje će izvoditi JKP „Beogradske elektrane“, u periodu od ponedeljka 06.03.2023. do 30.03.2023. doći će do izmene režima rada linija JGP-a na sledećin način:"
            },
            {
                "text": "• Vozila sa linije 94 u smeru ka Bloku 45, će saobraćati: Jurija Gagarina – Marka Hristića – Bulevar Crvene armije – Bulevar Milutina Milankovića i dalje redovnom trasom; U smeru ka Resniku, linija saobraća u redovnom režim\n• Vozila sa linije 95 u smeru ka Borči, će saobraćati: Jurija Gagarina – Marka Hristića – Bulevar Crvene armije – Bulevar Milutina Milankovića i dalje redovnom trasom; U smeru ka Bloku 45, linija saobraća u redovnom režimu"
            },
            {
                "text": "Dopuna: Od utorka 07.03.2023. do završetka radova, vozila sa linije 95, će u smeru ka Borči, umesto preko ulice Marka Hristića saobraćati sledećom trasom: Jurija Gagarina – Bulevar Milutina Milankovića – Milentija Popovića i dalje redovnom trasom; u smeru ka Bloku 45, nema izmene."
            },
            {
                "text": "Privremeno se ukidaju stajališta:"
            },
            {
                "text": "• „Blok 42“ i „Železnička stanica Novi Beograd“ u smeru ka Bulevaru Milutina Milankovića za linije 94, 95\n• „Milutina Milankovića“ u smeru ka Bloku 45 za liniju 94"
            },
            {
                "text": "Dodatno se privremeno ukida stajalište „Milutina Milankovića“ u smeru ka Borči, za liniju 95."
            },
            {
                "text": "Na izmenjenom delu trase vozila će koristiti postojeća stajališta JGP-a."
            }
        ]
    },
    {
        "date": "",
        "title": "Izmena na linijama: 81, 81L zbog radova u ulici Pavla Vujisića (od 22.11.2022)",
        "sections": [
            {
                "text": "Izmena aktivna do: 24.04.2023."
            },
            {
                "text": "Zbog izvođenja radova na rekonstrukciji kolovoza u ulici Pavla Vujisića, na delu između Kostantina Kavafija (uključujući i samu raskrsnicu) i Ljiljane Krstić, u periodu od 22.11.2022. do 25.12.2022. koje će izvoditi preduzeće JP „Putevi Srbije“, menja se režim rada linije JGP-a na sledeći način:"
            },
            {
                "text": "Vozila sa linija 81, 81L će saobraćati:"
            },
            {
                "text": "• u smeru ka okretnici „Altina 1“ – (Pavla Vujisića za liniju 81L), Ljiljane Krstić, Justina Popovića, Grigorija Božovića, Pavla Vujisića i dalje redovno\n• u smeru ka okretnici „Novi Beograd /Paviljoni/“ – Pavla Vujisića, Amadova, Justina Popovića, Ljiljane Krstić, (Pavla Vujisića za liniju 81L) i dalje redovno"
            },
            {
                "text": "Privremeno se ukidaju stajališta: „Kortesarova“ u smeru ka Altini, „Episkopa Nikolaja“ u smeru ka Novom Beogradu i „Kostantina Kavafija“ u oba smera za linije 81, 81L."
            },
            {
                "text": "Privremeno se uspostavljaju stajališta:"
            },
            {
                "text": "U smeru ka okretnici „Altini 1“:"
            },
            {
                "text": "• Borhesova – u ulici Justina Popovića, na poziciji ED stuba koji se nalazi neposredno ispred raskrsnice sa ulicom Ugrinocački put 8. deo\n• Konstantina Kavafija 1 – (stajalište privremeno uspostavljeno u okviru faze 2) u ulici Justina Popovića, na poziciji ED stuba koji se nalazi ispred objekta sa kućnim brojem 34, preko puta objekta sa kućnim brojem 23"
            },
            {
                "text": "U smeru ka okretnici „Novi Beograd /Paviljoni/“:"
            },
            {
                "text": "• Konstantina Kavafija 1 – (stajalište privremeno uspostavljeno u okviru faze 2) u ulici Justina Popovića, na poziciji ED stuba koji se nalazi ispred objekta sa kućnim brojem 27A, 13 metara ispred zone raskrsnice sa ulicom Konstantina Kavafija\n• Borhesova – u ulici Justina Popovića, na poziciji ED stuba koji se nalazi ispred male pijace, preko puta objekta raskrsnice sa ulicom Ugrinovački put 8. deo"
            }
        ]
    },
    {
        "date": "",
        "title": "Režim rada linija: 72, 607, A1 za vreme trajanja radova u zoni Aerodroma “Nikola Tesla” (od 06.09.2022)",
        "sections": [
            {
                "text": "Izmena aktivna do: 31.05.2023."
            },
            {
                "text": "Tokom izvođenja četvrte faze radova na izgradnji pristupnog puta objektima u okviru kompleksa Aerodroma „Nikola Tesla“, u periodu od 06.09.2022. doći će do promena u radu linija javnog prevoza."
            },
            {
                "text": "Radovi podrazumevaju ukidanje privremene okretnice kod ulaza za VIP korisnike koju su koristile linije A1, 72, a u cilju izgradnje planiranog parkinga."
            },
            {
                "text": "Vozila sa linija javnog prevoza će saobraćati na sledeći način:"
            },
            {
                "text": "• Linija 607 će i dalje u smeru prema Surčinu saobraćati ulicom koja od autoputa Beograd – Šid vodi ka Aerodromu, dalje desno pored Parking garaže i Robno – transportnog centra prema Surčinu, pri čemu će vozila na izmenjenom delu trase koristiti privremeno stajalište ispred Parking garaže, dok će u smeru prema Novom Beogradu saobraćati od Robno – transportnog centra do privremenog stajališta u visini spomenika Nikoli Tesli, odakle će saobraćati dalje ulicom koja od Aerodroma vodi ka autoputu Beograd – Šid i dalje redovno\n• Linija 72 će u smeru prema Aerodromu saobraćati od Robno – transportnog centra do privremenog dolazno/polaznog stajališta u visini spomenika Nikoli Tesli, dok će u smeru prema gradu saobraćati ulicom koja od Aerodroma vodi ka autoputu Beograd – Šid gde će promenu smera vršiti nakon „drop off“ zone polukružnim okretanjem ulevo i dalje prema Surčinu, pri čemu će vozila u smeru ka Surčinu koristiti privremeno stajalište ispred Parking garaže\n• Linija A1 će u smeru prema Aerodromu saobraćati ulicom koja od autoputa Beograd – Šid vodi ka Aerodromu pored Muzeja vazduhoplovstva do privremenog dolazno/polaznog stajališta u visini spomenika Nikoli Tesli, dok će u smeru prema gradu saobraćati ulicom koja od Aerodroma vodi ka autoputu Beograd – Šid i dalje redovno"
            }
        ]
    },
    {
        "date": "",
        "title": "Režim rada linija zbog radova na delu od Topčidera ka Kneževcu",
        "sections": [
            {
                "text": "Izmena aktivna do: n/a"
            },
            {
                "text": "Zbog nemogućnosti prolaska tramvaja na delu od Topčidera ka Kneževcu, od petka 05.07.2019. od prvih jutarnjih polazaka uspostavljen je sledeći režim rada linija JGP-a:"
            },
            {
                "text": "• Ukinute su tramvajske linije: 3 (Omladinski stadion – Kneževac) i 3L (Tašmajdan – Železnička stanica „Topčider“)"
            },
            {
                "text": "Od ponedeljka 24.01.2022., autobusi na privremenoj liniji 3A saobraćaju na relaciji (Beograd na vodi – Kneževac)."
            },
            {
                "text": "Trasa linije 3A:"
            },
            {
                "text": "• u smeru ka Kneževcu: Beograd na vodi – Bulevar Vudroa Vilsona – Nikolaja Kravcova – Savska – Bulevar vojvode Mišića – Topčiderska – Bulevar Patrijarha Pavla – Patrijarha Dimitrija – Oslobodilaca Rakovice – Oslobođenja – Kneževac\n• u smeru ka Beogradu na vodi: Kneževac – Oslobođenja – Oslobodilaca Rakovice – Patrijarha Dimitrija – Bulevar Patrijarha Pavla – Topčiderska – Gardijska – Bulevar Patrijarha Pavla – Bulevar vojvode Mišića – Mostar – Savska – Savski trg – Karađorđeva – Zemunski put – Bulevar Vudroa Vilsona – Beograd na vodi"
            },
            {
                "text": "Autobusi sa linije 3A će koristiti postojeća stajališta JGP-a."
            }
        ]
    },
    {
        "date": "",
        "title": "Izmena na linijama: 47, 94 zbog radova na izgradnji sektora B6 obilaznice oko Beograda i zatvaranja ulice Kružni put Kijevo (od 14.07.2021)",
        "sections": [
            {
                "text": "Izmena aktivna do: 31.05.2023."
            },
            {
                "text": "Tokom radova na izgradnji sektora B6 obilaznice oko Beograda, doćiće do zatvaranja ulice Kružni put Kijevo na delu od raskrsnice ulica Kružni put Kijevo i Patrijarha Dimitrija do kružnog toka u zoni sa ulicom Slavka Miljkovića, koje će izvoditi JP „Putevi Srbije“, u periodu od srede 14.07.2021. do 01.10.2021. menja se režim rada linija JGP-a, na sledeći način:"
            },
            {
                "text": "• Vozila sa linije 47 u oba smera, saobraćaju: Patrijarha Dimitrija – Oslobodilaca Rakovice – Oslobođenja – Sretena Popovića – 13. Oktobra – Palih boraca – Podavalska – Slavka Miljkovića i dalje redovnom trasom\n• Vozila sa linija 94 u oba smera, će saobraćati: Oslobođenja – Sretena Popovića – 13. Oktobra – Milorada Jankovića Doce – Slavka Miljkovića i dalje redovnom trasom"
            },
            {
                "text": "Privremeno se ukidaju stajališta:"
            },
            {
                "text": "• „Ulica oslobođenja“, „Servis DMB“, „Manastir Rakovica“, „Josipa Telarevića /izlaz/“ „Tunel Straževica“, u oba smera, za liniju 47\n• „Železnička stanica Jajinci“ i „Resnik ulaz“,u oba smera za linije 47, 94\n• „Tunel Straževica“ i „Avalska“ oba smera za liniju 94"
            },
            {
                "text": "Privremeno se uspostavljaju stajališta za liniju 94:"
            },
            {
                "text": "• u smeru ka Resniku u ulici 13. oktobra, 35 metara nakon kolskog prilaza kućnog broja 12, odnosno naspram betonskog ED stuba u visni kućnog broja 7\n• u smeru ka gradu u ulici 13.oktobra, naspram kolskog prilaza kućnog broja 12, odnosno 18 metara nakon betonskog ED stuba"
            },
            {
                "text": "Na izmenjenom delu trase vozila će koristiti postojeća i privremeno uspostavljena stajališta linija JGP-a."
            }
        ]
    }
]
