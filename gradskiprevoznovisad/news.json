[
    {
        "date": "11.04.2022",
        "title": "Linija 72 – Privremeno skraćenje trase od 11.04.",
        "sections": [
            {
                "text": "Od 11. 04. 2022. godine na liniji 72 Novi Sad-Paragovo skraćuje se trasa na polascima koji saobraćaju do raskrsnice Venac. Autobusi će od navedenog datuma saobraćati do i od okretnice Paragovo. Očekivano važenje izmene je do 10. 05. 2022. godine."
            }
        ]
    },
    {
        "date": "11.04.2022",
        "title": "Linije 3 i 13 – Izmena trase 12. i 13. 04.",
        "sections": [
            {
                "text": "U skladu sa rešenjem Gradske uprave za saobraćaj i puteve, 12. i 13. aprila privremeno će biti izmenjene trase autobuskih linija broj 3 i 13. Zbog radova na postavljanju usporivača saobraćaja u Ulici Janka Čmelika, od Ulice Oblačića Rada do Ulice Orlovića Pavla, autobuski saobraćaj na navedenim linijama odvijaće se na sledeći način: \n\nLINIJA BROJ 3 \n\nSmer iz Petrovaradina \n\nOd raskrsnice ulica Kornelija Stankovića i Milenka Grčića autobusi će saobraćati pravo Ulicom Kornelija Stankovića do kružnog toka u raskrsnici Bulevara Evrope i Kornelija Stankovića, gde će se polukružno okretati i izdržavati vreme do narednog polaska na autobuskom stajalištu Ulica Kornelija Stankovića/Bulevar Evrope (stajalište linije broj 7A).\n\nSmer sa Detelinare \n\nAutobusi će kao polazno stajalište koristiti stajalište Ulica Kornelija Stankovića/Bulevar Evrope (stajalište linije broj 7A), odakle će saobraćati pravo Ulicom Kornelija Stankovića i dalje nastavljati redovnom trasom kretanja.\n\nLINIJA BROJ 13 \n\nSmer sa Univerziteta \n\nAutobusi će saobraćati Bulevarom Evrope do kružnog toka u raskrsnici Bulevara Evrope i Kornelija Stankovića; gde će se polukružno okretati i izdržavati vreme do narednog polaska na autobuskom stajalištu Bulevar Evrope/Bulevar vojvode Stepe.\n\nSmer sa Detelinare \n\nKao polazno stajalište koristiće se stajalište Bulevar Evrope/Bulevar vojvode Stepe, odakle će autobusi saobraćati pravo Bulevarom Evrope i dalje nastavljati redovnom trasom kretanja."
            }
        ]
    },
    {
        "date": "31.03.2022",
        "title": "Linija 69 - Novo autobusko stajalište",
        "sections": [
            {
                "text": "Na liniji 69 Novi Sad - Sremska Kamenica (Čardak) od 1. aprila u funkciji će biti novo autobusko stajalište u Ulici Majora Tepića (smer sa Čardaka, ispod ''Instituta'')."
            }
        ]
    },
    {
        "date": "31.03.2022",
        "title": "Više polazaka od 1. aprila",
        "sections": [
            {
                "text": "Od 1. aprila 2022. godine autobusi JGSP \"Novi Sad\" saobraćaće po novom redu vožnje na gradskim linijama. Kako bi se odgovorilo na prevozne zahteve građana i održao željeni nivo komfora i kvalitet usluge prevoza, u odnosu na aktuelni red vožnje na većini gradskih linija biće više polazaka radnim danima, subotom i nedeljom. Smanjenjem intervala polazaka, povećan obim prevoza od navedenog datuma biće na linijama 1, 3, 5, 7A, 7B, 8, 9, 11A i 11 B."
            },
            {
                "text": "Izmene su u skladu sa redom vožnje od 4. oktobra, pa će on i dalje ostati postavljen na stajalištima."
            },
            {
                "text": "Ujedno obaveštavamo putnike da je uz NSmart aplikaciju koja u realnom vremenu pruža precizne informacije o dolasku autobusa na stajalište, korištenje javnog prevoza olakšano i postavljenim modernim panelima na 20 stajališta u gradu. Naime, displeji od ovog meseca prikazuju i informaciju o realnom vremenu dolaska autobusa na linijama čije trase prolaze stajalištem. Na ekranima se takođe može videti i spisak linija koje prolaze stajalištem, garažni broj vozila, izvod iz aktuelnog reda vožnje, QR kodovi koji vode prema veb sajtu preduzeća i NSmart portalu, te mapa mreža linija na kojima su iscrtane trase i stajališta za liniju koju putnik odabere."
            }
        ]
    },
    {
        "date": "11.03.2022",
        "title": "Linija 6 – Privremena izmena trase na Telepu",
        "sections": [
            {
                "text": "U skladu sa rešenjem Gradske uprave za saobraćaj i puteve, od 14. marta do 15. juna 2022. godine privremeno se menja trasa autobuske linije broj 6 zbog radova na izgradnji kablovskog voda u Vršačkoj ulici u Novom Sadu: \n\nSMER A \n\nPodbara-centar-Adice\n\nOd raskrsnice ulica Futoški put/Subotička autobusi će saobraćati levo u Subotičku ulicu, desno na Bulevar patrijarha Pavla, levo u Ulicu Feješ Klare i dalje nastavljati redovnom trasom kretanja.\n\nSMER B\n\nAdice-centar -Podbara\n\nOd raskrsnice ulica Feješ Klare/Bulevar patrijarha Pavla autobusi saobraćati desno na Bulevar patrijarha Pavla, levo u Subotičku ulicu, desno na Futoški put i dalje nastavljati redovnom trasom kretanja."
            }
        ]
    },
    {
        "date": "25.02.2022",
        "title": "Od 1. marta novi red vožnje",
        "sections": [
            {
                "text": "JGSP „Novi Sad“ obaveštava građane da 1. marta stupa na snagu novi red vožnje. Polasci u prigradskom i međumesnom saobraćaju ostaju nepromenjeni u odnosu na zimski red vožnje, dok su polasci u gradskom saobraćaju izmenjeni, uz ujednačene intervale koji su prilagođeni potrebama putnika u narednom periodu.\n\nMolimo korisnike usluga da se o izmenama u redu vožnje informišu u rubrici REDOVI VOŽNJE na ovom sajtu , te ih podsećamo na našu novu aplikaciju za mobilne telefone NSMART, koja im može značajno pomoći u korišćenju javnog prevoza. Aplikacija u realnom vremenu pruža precizne informacije o dolasku autobusa na stajalište. Putnici mogu sami da pretraže stajališta, ili da izaberu jedno od ponuđenih najbližih stajališta pomoću uključene lokacije na mobilnom telefonu. Nakon što se odabere potrebno stajalište, aplikacija pokazuje vremena dolaska autobusa na linijama koje tuda prolaze. Aplikacija je jednostavna za upotrebu i može potpuno besplatno da se skine na Google Play za telefone sa android operativnim sistemom, te sa Apple Store za mobilne telefone sa IOS operativnim sistemom. \n\nUz NSMART aplikaciju, dolasci autobusa u realnom vremenu moći će da se vide i na gradskim stajalištima koja imaju ugrađene displejeve."
            }
        ]
    },
    {
        "date": "08.02.2022",
        "title": "Linija 4 – Privremena izmena trase od 09.02.",
        "sections": [
            {
                "text": "Od 09. 02. 2022. godine privremeno se menja trasa linije 4 u smeru B (Ž. stanica – Centar - Liman). Zbog najavljenih radova u delu okretnice na Limanu 4, u skladu sa Rešenjem Gradske uprave za saobraćaj puteve, autobusi će saobraćati na sledeći način:\n\nLINIJA 4 \n\nSmer Železnička stanica - Centar - Liman 4\n\nUlica Narodnog fronta – (desno) Balzakova ulica – (levo) Bulevar cara Lazara – (levo) Ulica Ive Andrića – (levo) prvo stajalište u Ulici Narodnog fronta gde će autobusi izdržavati vreme za naredni polazak. \n\nTokom trajanja izmene biće postavljeno i privremeno stajalište nakon skretanja autobusa u Balzakovu ulicu. \n\nNapominjemo da je linija 4 u izmenjenom režimu i zbog radova na delu okretnice „Potkovica“ – Ž. stanica."
            }
        ]
    },
    {
        "date": "25.01.2022",
        "title": "Linija 13 - Privremeno ukidanje stajališta",
        "sections": [
            {
                "text": "Autobusko stajalište Bulevar Evrope/Cara Dušana (kod “Galensovih” zgrada) linije broj 13 u smeru B od Univertizeta do Detelinare privremeno se ukida od 26. 01. 2022. Stajalište će ponovo biti u funkciji nakon završetka radova na pešačkim površinama."
            }
        ]
    }
]