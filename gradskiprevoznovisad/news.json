[
    {
        "date": "10.01.2024",
        "title": "Linije do Vrdnika i Beočin sela ponovo saobraćaju ",
        "sections": [
            {
                "text": "Od 12:30 časova dana 10.01.2024. godine stekli su se uslovi da autobusi na linijama 78 i 86 ponovo redovno saobraćaju."
            }
        ]
    },
    {
        "date": "25.12.2023",
        "title": "Privremeno ne saobraćaju \"đački\" polasci",
        "sections": [
            {
                "text": "Autobuski polasci koji su u redu vožnje označeni kao \"đački\" zbog učeničkog raspusta ne saobraćaju od 25.12.2023. do 15.01.2024. godine."
            }
        ]
    },
    {
        "date": "10.12.2023",
        "title": "Privremeno izmeštanje stajališta „Veternik/Novosadski put/Sonje Marinković“",
        "sections": [
            {
                "text": "U skladu sa rešenjem Gradske uprave za saobraćaj i puteve , od 11. 12. 2023. privremeno se izmešta autobusko stajalište „Veternik/Novosadski put/Sonje Marinković“. Do završetka radova na rehabilitaciji kolovoza na Novosadskom putu, u delu od Ulice Sonje Marinković do Ulice Kralja Petra I u Veterniku, u funkciji će biti privremeno autobusko stajalište nakon raskrsnice Novosadski put - Tri bagrema (ispred parkinga prodajnog objekta „AMAN“)."
            }
        ]
    },
    {
        "date": "30.11.2023",
        "title": "Linija 1 – Tri varijacije trase od 01. 12.",
        "sections": [
            {
                "text": "Od 01.12.2023. godine na liniji broj 1 uvode se tri varijacije trase: \n\n- Osnovna trasa koja će saobraćati do okretnice na Bulevaru Evrope, bez slovne oznake u redu vožnje 1\n\n- Gornje Livade trasa koja će saobraćati do okretnice „Mikom“ u Ulici Profesora Grčića, a u redu vožnje nosiće oznaku 1GL (Gornje Livade) \n\n- Trasa koja će saobraćati do Jegričke ulice (preko auto-puta), a u redu vožnje nosiće oznaku 1J (Jegrička). \n\nRaspored polazaka ostaće neizmenjen, s tim da će u varijaciji Jegrička (1J) biti polasci koji su pripadali varijacijama do „Elnosa“, „Transportkomerca“ i „Mlinoservisa“, „Elnosa i Mlinoservisa“.\n\nMapu linije pogledajte"
            }
        ]
    },
    {
        "date": "30.11.2023",
        "title": "Linija 19 – Izmena trase od 01. 12.",
        "sections": [
            {
                "text": "Autobusi na liniji 19 od 01. 12. 2023. godine saobraćaće novom trasom Železnička stanica – RTV Vojvodine – Bolnica na Mišeluku. \n\nU smeru ka Mišeluku linija 19 saobraćaće pored nove zgrade RTV-a, ulaziće u krug ustanove, nakon čega će produžavati do bolnice na Mišeluku. U suprotnom smeru autobusi će prolaziti istom trasom.\n\nNa novoj trasi koristiće se dva postojeća stajališta u smeru prema Mišeluku, stajalište „Petlja Mišeluk/Tunel“ i stajalište „Kamenički put/RTV“. U smeru prema Železničkoj stanici otvara se novo stajalište „Okretnica/RTV Novi Sad“. \n\nPutnici se o redu vožnje i dodatnim polascima mogu informisati u rubrici redovi vožnje JGSP Novi Sad (gspns.rs)\n\nPogledajte  kretanje autobusa na novoj trasi u krugu RTV-a (oba smera).\n\nTrasu u smeru od Železničke stanice prema Mišeluku pogledajte \n\nTrasu u smeru od Mišeluka prema Železničkoj stanici pogledajte"
            }
        ]
    },
    {
        "date": "29.11.2023",
        "title": "Linija 9A – Izmena početnog i završnog stajališta od 01. 12.",
        "sections": [
            {
                "text": "Autobusi na liniji 9A Novo naselje – Liman – Petrovaradin (Alibegovac) od 01.12.2023. godine vreme polaska u smeru ka Novom naselju iščekivaće na stajalištu „Put Novi Sad-Ruma-Alibegovac“ (ulica Račkog 139a, kod prodavnice), umesto na dosadašnjoj okretnici kod bolnice na Mišeluku. Trasa linije 9A ostaće nepromenjena, s tim što će početno i završno stajalište na trasi biti navedeno stajalište „Put Novi Sad-Ruma-Alibegovac“, dok će okretnica kod bolnice na Mišeluku biti prolazno stajalište. Mapu izmene pogledajte"
            }
        ]
    },
    {
        "date": "01.11.2023",
        "title": "Linije 42, 43 – Privremena izmena trase (polasci kroz Tankosićevo)",
        "sections": [
            {
                "text": "U skladu sa rešenjem Gradske uprave za saobraćaj i puteve, od 02. 11. privremeno će biti izmenjene trase autobuskih linija 42 i 43 (polasci kroz Tankosićevo). Zbog radova na izgradnji vodovoda na raskrsnici Ulice dr Janka Gombara i prolaza koji povezuje ulice dr Janka Gombara, Janka Jesenskog i Generala Štefanika u Kisaču, do završetka radova autobuski saobraćaj na polascima kroz Tankosićevo odvijaće se na sledeći način (mapu imena pogledajte ):\n\nSmer iz Novog Sada \n\nNa raskrsnici Ulica dr Janka Gombara/Slovačka autobusi će skretati desno u Slovačku ulicu, zatim na raskrsnici Slovačka/Generala Štefanika skretati levo u Ulicu generala Štefanika (Štefanikovu) i kretati se do raskrsnice Štefanikova/Benešova gde će skretati levo u Benešovu, nakon toga na raskrsnici Benešova/Železnička skretati desno u Železničku ulicu i nastavljati redovnom trasom. \n\nNa izmenjenom delu trase KORISTIĆE se privremeno stajalište ispred Kulturnog centra u Kisaču.\n\nSmer iz Kisača \n\nNa raskrsnici Železnička/Benešova autobusi će skretati levo u Benešovu ulicu, zatim će na raskrsnici Benešova/Generala Štefanika skretati desno u Ulicu generala Štefanika (Štefanikovu) i kretati se do raskrsnice Štefanikova/Slovačka, skretati desno u Slovačku ulicu, nakon toga na raskrsnici Slovačka/dr Janka Gombara skretati levo u Ulicu dr Janka Gombara i nastavljati redovnom trasom.\n\nNa izmenjenom delu trase KORISTIĆE se privremeno stajalište u Benešovoj ulici, odmah nakon skretanja autobusa iz Železničke ulice (preko puta prodavnice)."
            }
        ]
    },
    {
        "date": "24.10.2023",
        "title": "Privremeno izmeštanje stajališta Ledinci/raskrsnica za Nove Ledince",
        "sections": [
            {
                "text": "U skladu sa rešenjem Gradske uprave za saobraćaj i puteve, od 24. 10. do završetka radova privremeno se izmešta autobusko stajalište Ledinci/raskrsnica za Nove Ledince. Zbog popravke kolovozne konstrukcije u Fruškogorskoj ulici u Ledincima u navedenom periodu biće postavljeno privremeno autobusko stajalište nakon raskrsnice za Nove Ledince (mapu pogledaje )."
            }
        ]
    },
    {
        "date": "21.08.2023",
        "title": "Privremeno skraćenje trasa zbog radova u kompleksu Instituta",
        "sections": [
            {
                "text": "Zbog obimnih građevinskih radova na izgradnji kanalizacije upotrebljenih voda, atmosferske kanalizacije i vodovodne mreže u okviru kompleksa instituta u Sremskoj Kamenici, od 22.08.2023.godine autobusi JGSP ''Novi Sad'' će obavljati okretanje ispred ulazne rampe u institut po prikazanoj mapi. Iskrcaj i prijem putnika vrši se na  (postavljen stajališni stub) u rejonu parkinga za TAXI vozila."
            }
        ]
    }
]