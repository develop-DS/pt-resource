[
    {
        "date": "24.04.2025",
        "title": "VANREDAN PREVOZ UČESNIKA 48. FRUŠKOGORSKOG MARATONA",
        "sections": [
            {
                "text": "Za  učesnike 48. Fruškogorskog maratona JGSP „Novi Sad“ u subotu, 26. aprila, od 05:45 do 10:00 časova (po potrebi) organizovaće vanredan prevoz iz Novog Sada za Popovicu sa dva terminala:\n\n - Železnička stanica, polazno autobusko stajalište linija 71-74. Prijem putnika obavljaće se i na autobuskim stajalištima kod Mosta slobode, u centru Sremske Kamenice (opciono i na okretnici Vojinovo, ukoliko bude mesta u vozilima).\n\n- Bulevar oslobođenja, autobusko stajalište Most slobode/Limanski park. Prijem putnika na ovim polascima obavljaće se i na stajalištu u centru Sremske Kamenice (opciono i na okretnici Vojinovo, ukoliko bude mesta u vozilima).\n\nPovratak sa Popovice (od Majdanske ulice do Železničke stanice) biće organizovan u subotu po završetku maratona do 22:00 (poslednji polazak je u 24:00 časa). Stajališta sa Popovice do Železničke stanice su sledeća: Popovica-okretnica Vojinovo, centar Sremske Kamenice, redovna stajališta na Bulevaru oslobođenja. \n\nAutobusi će biti vidno obeleženi plakatima ''FRUŠKOGORSKI MARATON''.\n\nCena karte (vanredan prevoz) u jednom pravcu je u skladu sa zvaničnim cenovnikom i iznosi 65,00 dinara ukoliko se kupuje putem e-novčanikom, odnosno 100 dinara ukoliko se kupuje kod vozača. NA VANREDNIM POLASCIMA NE VAŽE PRETPLATNE KARTE, KAO NI BILO KOJI VID POVLAŠTENIH VOZNIH KARATA.\n\nProdaja karata za prevoz do Popovice biće organizovana u autobusu postavljenom na platou ispred Železničke stanice, u „pokretnoj“ blagajni kod Limanskog parka i kod vozača. \n\nU povratku sa Popovice karte će se prodavati u obeleženom minibusu, postavljenom kod privremene okretnice na raskrsnici Fruškogorskog puta i Majdanske ulice.\n\nKako bi se saobraćaj što efikasnije odvijao, molimo putnike da kupuju vozne karte na organizovanim, privremenim prodajnim mestima, da pripreme tačan iznos novca za kartu, te da ne čekaju zadnji momenat za prevoz do Popovice.  \n\nOrganizovan vanredan prevoz učesnika maratona biće organizovan i U NEDELJU, 27.04.2025.godine. Polazak od Železničke stanice do Popovice biće u 10:40 časova, a povratak za Novi Sad u 15:00 časova."
            }
        ]
    },
    {
        "date": "24.04.2025",
        "title": "Linije 53, 55 – Privremena izmena trase/ukidanje stajališta",
        "sections": [
            {
                "text": "U skladu sa rešenjem Gradske uprave za saobraćaj i puteve, od 14. 04. 2025. godine do završetka radova na izgradnji dovodnika vode za Begeč, privremeno će biti izmenjene trase autobuskih linija broj 53 i 55.\n\nPolasci iz Novog Sada \n\nAutobusi će saobraćati redovnom trasom do Futoga i raskrsnice ulica Cara Lazara, Braće Bošnjak i Svetozara Markovića, nastavljati Ulicom Svetozara Markovića, skretati desno u Partizansku ulicu, desno u Ulicu Branka Radičevića, levo u Ulicu Rade Kondića i dalje redovnom trasom.\n\nPolasci iz mesta \n\nRedovna trasa.\n\nNa izmenjenom delu trase koristiće se postojeće autobusko stajalište linije 56 Rade Kondića/Grmečka i tri privremena stajališta u smeru iz Novog Sada: Svetozara Markovića/Cara Lazara, Svetozara Markovića/Industrijska, Branka Radičevića/Povrtarska."
            },
            {
                "text": "Stajalište Rade Kondića/benzinska pumpa se privremeno ukida zbog rekonstrukcije Železničke ulice u Futogu."
            }
        ]
    },
    {
        "date": "24.04.2025",
        "title": "Pojačani polasci ka grobljima 28.04.",
        "sections": [
            {
                "text": "JGSP „Novi Sad“ obaveštava korisnike usluga da će u ponedeljak, 28. aprila, zbog verskog praznika, na liniji broj 14 biti angažovani zglobni autobusi. Pojačani polasci biće i na liniji za Čenej."
            }
        ]
    },
    {
        "date": "17.04.2025",
        "title": "Linija 69 – Povratak na redovnu trasu do 05. 05. ",
        "sections": [
            {
                "text": "Radovi na izgradnji kanalizacije na Kameničkom putu se obustavljaju od 18. 04. do 04. 05. 2025. godine. Autobusi na liniji 69 u navedenom periodu saobraćaće redovnom trasom, a od 05. 05. do 23. 06. 2025. godine nastavlja se privremena izmena trase:\n\nSmer iz Novog Sada \n\nOd raskrsnice Bulevara oslobođenja i Ulice Maksima Gorkog autobusi će saobraćati pravo Bulevarom oslobođenja, preko Mosta slobode do petlje Mišeluk, zatim do RTV Vojvodine, praviće krug oko zgrade RTV-a zbog okretanja i nastavljati redovnom trasom do okretnice na Čardaku. \n\nSmer sa Čardaka \n\nAutobusi će saobraćati redovno do RTV Vojvodine, praviće krug oko zgrade RTV-a, a zatim saobraćati do petlje Mišeluk, pa preko Mosta slobode i Bulevara oslobođenja do Železničke stanice. \n\nNA IZMENJENOM DELU TRASE KORISTIĆE SE REDOVNA STAJALIŠTA DRUGIH LINIJA."
            },
            {
                "text": "Mapu izmena pogledajte"
            }
        ],
        "url": "http://www.gspns.co.rs/dokumenti/linija69_2403.pdf"
    },
    {
        "date": "17.04.2025",
        "title": "Linija 54 – Privremena izmena trase u Futogu",
        "sections": [
            {
                "text": "U skladu sa rešenjem Gradske uprave za saobraćaj i puteve, od  22. 04. 2025. do 30. 04. 2025. privremeno će biti izmenjena trasa autobuske linije broj 54 na polascima koji saobraćaju Železničkom ulicom (od Rade Kondića do Grmečke). \n\nZbog radova na sanaciji kolovozne konstrukcije, autobusi će saobraćati Grmečkom ulicom u oba smera."
            }
        ]
    },
    {
        "date": "16.04.2025",
        "title": "Privremeno ukidanje đačkih polazaka i linija od 16. 04.",
        "sections": [
            {
                "text": "Zbog prolećnog raspusta od 16. aprila neće saobraćati autobusi na polascima koji su u redu vožnje označeni kao „ĐAČKI“.  U navedenom periodu privremeno će biti ukinute đačke linije 3B (Petrovaradin – Puckaroš OŠ „J.Dučić“) i 6A (Adice - Veternik OŠ „Marija Trandafil“). Navedeni polasci i linije biće ponovo na snazi od 22. aprila."
            },
            {
                "text": "Autobusi na liniji 3B OŠ „Jovan Dučić“ Petrovaradin – Puckaroš od 22. aprila saobraćaće po redovnom redu vožnje."
            }
        ]
    },
    {
        "date": "16.04.2025",
        "title": "Red vožnje za vreme uskršnjih praznika ",
        "sections": [
            {
                "text": "18.april: red vožnje za nedelju (linija 5N ne saobraća, na liniji broj 17 poslednji polazak iz  „BIG“ tržnog centra je u 18:33 časova)\n\n19.april: red vožnje za subotu\n\n20.april: red vožnje za nedelju (linije 5N i 17 ne saobraćaju)\n\n21.april: red vožnje za nedelju (linija 5N ne saobraća)"
            }
        ]
    },
    {
        "date": "31.03.2025",
        "title": "Korekcija reda vožnje",
        "sections": [
            {
                "text": "JGSP „Novi Sad“ obaveštava građane da će od 01. 04. 2025. godine biti korigovani neki od polazaka u postojećem redu vožnje.   \n\nMolimo putnike da se pre korišćenja prevoza o izmenama autobuskih polazaka, osim na sajtu preduzeća www.gspns.rs/red-voznje,  informišu i putem aplikacije NSmart."
            }
        ]
    },
    {
        "date": "06.02.2025",
        "title": "Od 07. 02. novi red vožnje na vanrednim polascima Železnička stanica Petrovaradin - Centar",
        "sections": [
            {
                "text": "U skladu sa dopisom „Srbijavoza“ od 07. 02. 2025. godine stupa na snagu novi red vožnje na vanrednim autobuskim polascima Železnička stanica Petrovaradin - Centar. Novi red vožnje pogledajte \n\nPodsećamo, kao ispomoć redovnim linijama 3, 9, 60, 61, 62 i 63 do daljeg su uvedeni vanredni, direktni polasci autobusa sa autobuskog stajališta „Petrovaradin/Železnička stanica“ u Preradovićevoj ulici (oba smera). Autobusi iz Petrovaradina do centra saobraćaju do stajališta kod SNP-a, a iz centra do Petrovaradina sa polaznog stajališta linije 12 u Šafarikovoj ulici ().\n\nDuž cele trase vanredni polasci u oba smera saobraćaju direktno, ne koristeći ostala stajališta.\n\nShodno ugovoru sa „Srbijavozom“, na navedenoj relaciji prevoz je BESPLATAN."
            }
        ],
        "url": "http://www.gspns.co.rs/dokumenti/redvoznje_0502.pdf"
    },
    {
        "date": "05.02.2025",
        "title": "Linija 69 – Privremena izmena trase od 07. 02.",
        "sections": [
            {
                "text": "U skladu sa rešenjem Gradske uprave za saobraćaj i puteve, od  07. februara do 23. juna 2025.godine privremeno će biti izmenjena trasa autobuske linije broj 69 zbog izgradnje kanalizacione mreže u delu Ulice Dunavske divizije. \n\nAutobusi će umesto Beogradske ulice, dela Preradovićeve ulice i Ulice Dunavske divizije koristiti Kamenički put do Ulice Dunavske divizije i dalje saobraćati postojećom trasom (u suprotnom smeru saobraćaće istom, izmenjenom trasom). \n\nNA IZMENJENOM DELU TRASE KORISTIĆE SE IZGRAĐENO STAJALIŠTE POSLE SILASKA SA VARADINSKOG MOSTA (U SMERU IZ NOVOG SADA) I PRIVREMENO STAJALIŠTE NA KEJU SKOJEVACA - NAKON SKRETANJA SA KAMENIČKOG PUTA (U SMERU KA NOVOM SADU)."
            },
            {
                "text": "Mapu izmena pogledaje"
            }
        ],
        "url": "http://www.gspns.co.rs/dokumenti/0502linija_69.pdf"
    }
]