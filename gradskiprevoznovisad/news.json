[
    {
        "date": "10.10.2022",
        "title": "Linije 2,6,9 – Privremena izmena trase od 8.10.2022.",
        "sections": [
            {
                "text": "U skladu sa rešenjem Gradske uprave za saobraćaj i puteve, od 8. do 22. oktobra 2022. godine privremeno će biti izmenjene trase autobuskih linija broj 2,6 i 9. Zbog nastavka radova na rekonstrukciji kolovoza na Futoškom putu, od Ulice Bate Brkića do Bulevara Slobodana Jovanovića autobuski saobraćaj će se odvijati na sledeći način:\n\nLINIJA BROJ 2 i 9 \n\nSmer iz Centra\n\nOd raskrsnice Futoške ulice i Bulevara Evrope autobusi će skretati desno na Bulevar Evrope, zatim levo u Ulicu Radomira Raše Radujkova i nastavljati pravo Bulevarom Jovana Dučića do okretnice.\n\nSmer sa Novog naselja \n\nOd okretnice autobusi će saobraćati pravo Bulevarom Jovana Dučića nastavljati pravo Ulicom Radomira Raše Radujkova zatim će skretati desno na Bulevar Evrope i levo Futoškom ulicom nastavljati redovnom trasom.\n\nAUTOBUSI NA LINIJI BROJ 2 I 9 NA IZMENJENOM DELU TRASE KORISTIĆE AUTOBUSKA STAJALIŠTA DRUGIH LINIJA.\n\nLINIJA BROJ 6 \n\nSmer iz Centra \n\nOd raskrsnice Futoške ulice i Bulevara Evrope autobusi će skretati levo na Bulevar Evrope, zatim desno na Bulevar patrijarha Pavla, levo u Ulicu Feješ Klare i dalje nastavljati redovnom trasom. \n\nSmer sa Adica \n\nOd raskrsnice Ulice Feješ Klare i Bulevara patrijaha Pavla autobusi će skretati desno na Bulevar patrijaha Pavla, levo na Bulevar Evrope i desno Futoškim putem nastavljati redovnom trasom.\n\nAUTOBUSI NA LINIJI BROJ 6 NA IZMENJENOM DELU TRASE KORISTIĆE AUTOBUSKA STAJALIŠTA DRUGIH LINIJA."
            }
        ]
    },
    {
        "date": "05.10.2022",
        "title": "Linija 21 – Radovi odloženi, izmena trase od 17.10.",
        "sections": [
            {
                "text": "Početak radova na kanalizacionoj mreži na Putu Šajkaškog odreda (Šangaj) odloženi su sa 1. 10. 2022. na 17. 10. 2022. godine. Autobusi JGSP ''Novi Sad'' do navedenog datuma saobraćaće redovnom trasom (od kružnog toka do Šangaja). Ranije najavljena izmena trase biće na snazi od 17. 10. 2022. godine."
            }
        ]
    },
    {
        "date": "30.09.2022",
        "title": "Linija 21 – Privremena izmena trase u Šangaju",
        "sections": [
            {
                "text": "Zbog radova na kanalizacionoj mreži, linija broj 21 Novi Sad-Šangaj privremeno menja trasu kretanja od 01. oktobra 2022.godine:\n\nNovi Sad - Šangaj \n\nAutobusi će saobraćati redovnom trasom do kružne raskrsnice na Kaćkom putu, odakle će produžavati pravo, skretati desno režijskom trakom za Beograd, gde će se isključivati na stari Kaćki put (pre naplatne rampe) i nastavljati Kaćkim putem pored „Put investa“ i dalje redovnom trasom do okretnice.\n\nŠangaj – Novi Sad\n\nAutobusi će redovnom trasom saobraćati do raskrsnice za Kaćki put, nastavljati Kaćkim putem, zatim pored „Put investa“ (stari put za Kać) i preko natputnjaka, gde će skretati levo na autoput (za vozila-naplatne rampe) i režijskom saobraćajnicom produžavati za Novi Sad."
            },
            {
                "text": "NA IZMENJENOM DELU TRASE KORISTIĆE SE PAR PRIVREMENIH STAJALIŠTA (PUT ŠAJKAŠKOG ODREDA-KAĆKI PUT), KAO I POSTOJEĆE STAJALIŠTE POSLE KRUŽNOG TOKA (IZ NOVOG SADA).\n\nOčekivano vreme završetka radova je 1. april 2023. godine."
            }
        ]
    },
    {
        "date": "30.09.2022",
        "title": "Linije 21, 22, 23, 24 i 30 – Privremena izmena od 03. 10.",
        "sections": [
            {
                "text": "Zbog radova na raskrsnici Temerinske i Kisačke ulice, od 3. oktobra do 1. decembra 2022. godine privremeno se menjaju trase kretanja linija broj 21, 22, 23, 24 i 30:\n\nIZ NOVOG SADA \n\nAutobusi će od Železničke stanice saobraćati Bulevarom Jaše Tomića, skretati levo u Kisačku ulicu, zatim desno u Partizansku do raskrsnice Temerinske i Partizanske ulice, odakle će nastavljati redovnim trasama.\n\nIZ MESTA ZA NOVI SAD \n\nOd raskrsnice Temerinske i Partizanske ulice, autobusi će saobraćati Partizanskom ulicom, skretati levo u Kisačku ulicu, desno na Bulevar Jaše Tomića, odakle će nastavljati do Železničke stanice.\n\nNA IZMENJENOM DELU TRASE KORISTIĆE SE POSTOJEĆA AUTOBUSKA STAJALIŠTA."
            }
        ]
    },
    {
        "date": "29.09.2022",
        "title": "Linija 86 – Od 1. oktobra nova trasa preko Iriškog venca",
        "sections": [
            {
                "text": "Od 1. oktobra menja se trasa međumesne autobuske linije broj 86 Novi Sad – Vrdnik. Umesto sadašnjom trasom preko Starog Rakovca, autobusi će u oba smera saobraćati Grebenskim putem preko Iriškog venca.\n\nDosadašnja trasa preko Starog Rakovca imala je ograničenja zbog geometrije puta, koja je nebezbedna za saobraćanje solo autobusa u delu od Starog Rakovca do raskrsnice “Zmajevac“, te su se na liniji 86 mogli koristiti isključivo autobusi manjeg kapaciteta. S obzirom da takva vozila nisu dovoljna za trenutne prevozne potrebe, JGSP „Novi Sad“ se odlučio za izmenu trase Grebenskim putem, čime će biti omogućeno i saobraćanje autobusa većeg kapaciteta. Izmenama će građani dobiti adekvatniji prevoz do Vrdnika i tamošnjih banjskih kapaciteta, kao i mogućnost lakšeg odlaska do Iriškog venca i korištenja turistikih potencijala Fruške gore.\n\nCena pojedinačne karte od Novog Sada do Iriškog venca iznosi 160 dinara, a do Vrdnika 200 dinara."
            }
        ]
    },
    {
        "date": "29.08.2022",
        "title": "OD 1. SEPTEMBRA NOVI RED VOŽNJE",
        "sections": [
            {
                "text": "Autobusi JGSP „Novi Sad“ od 1. septrembra saobraćaće po novom redu vožnje, koji u odnosu na letnji red vožnje podrazumeva veći broj polazaka, usklađenih sa potrebama putnika u narednom periodu. \n\nOd 1. septembra ponovo će na snazi biti polasci koji su u redu vožnje označeni kao „đački“."
            }
        ]
    },
    {
        "date": "10.05.2022",
        "title": "Linije 10, 42 NK i 55 NK – Privremena izmena trase od 11.05.",
        "sections": [
            {
                "text": "Rešenjem Gradske uprave za saobraćaj i puteve, zbog radova se određuje zabrana odvijanja saobraćaja u delu Partizanske ulice (u zoni podvožnjaka, Tržni centar ''Merkur''), odnosno od raskrsnice ulica Partizanska/Rumenačka/Kornelija Stankovića. Od 11. 05. saobraćaj se preusmerava preko Rumenačke ulice, Bulevara Jaše Tomića i Kisačke ulice, tako da će autobusi na linijama broj 10, 42 NK (do „Neoplante\" i \"Koteksprodukta“) i 55 NK (do „Neoplante i Koteksprodukta“) na izmenjenom delu trase saobraćati na sledeći način:\n\nLINIJA BROJ 10 \n\nSmer A (iz centra) \n\nIzmenjeni deo trase od Bulevara oslobođenja - desno Bulevar Jaše Tomića - levo Kisačka ulica - levo Partizanska ulica - desno Industrijska ulica - redovna trasa\n\nSmer B (iz ZONE)\n\nIndustrijska ulica - levo Partizanska ulica - desno Kisačka ulica - desno Bulevar Jaše Tomića - levo Bulevar oslobođenja - redovna trasa\n\nLINIJE BROJ 42 NK, 55 NK \n\nSmer A (iz ZONE)\n\nIndustrijska ulica - levo Partizanska ulica - desno Kisačka ulica - desno Bulevar Jaše Tomića (pored Autobuske stanice) - desno Rumenačka ulica - redovna trasa od raskrsnice ulica Rumenačka/Kornelija Stankovića \n\nSmer B (iz mesta) \n\nRaskrsnica ulica Kornelija Stankovića/Rumenačka - Rumenačka ulica - levo Bulevar Jaše Tomića - levo Kisačka ulica - levo Partizanska ulica - desno Industrijska ulica - redovna trasa\n\nNA IZMENJENOM DELU TRASE KORISTIĆE SE REDOVNA STAJALIŠTA POSTOJEĆIH LINIJA."
            }
        ]
    },
    {
        "date": "11.04.2022",
        "title": "Linija 72 – Privremeno skraćenje trase od 11.04.",
        "sections": [
            {
                "text": "Od 11. 04. 2022. godine do daljeg na liniji 72 Novi Sad-Paragovo skraćuje se trasa na polascima koji saobraćaju do raskrsnice Venac. Autobusi će od navedenog datuma saobraćati do i od okretnice Paragovo."
            }
        ]
    }
]